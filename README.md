# effevees_weerstation
Effevee’s weerstation bestaat uit een buiten meetstation gebaseerd op een ESP32 microcontroller met sensoren voor temperatuur, vochtigheid, luchtdruk en licht intensiteit. Het autonome meetstation wordt gevoed door een lithium 18650 batterij met aangepaste 3,3V spanningsregelaar. De batterij wordt met een 6V 100mA 0,6W zonnepaneeltje en een TP4056 controller veilig opgeladen. De sturing van het meetstation is geprogrammeerd in MicroPython.
De meetresultaten inclusief de batterijspanning worden via WiFi doorgegeven naar de Raspberry Pi backend mosquitto MQTT broker. Deze worden vervolgens met telegraf doorgestuurd naar een influxdb database. De meetgegevens worden tenslotte gevisualiseerd in een influxdb dashboard (Chronograf) in de browser. Als de batterijspanning te laag wordt stuurt influxdb (Kapacitor) een email. Alle nodige software op de backend wordt met docker containers geïnstalleerd.
